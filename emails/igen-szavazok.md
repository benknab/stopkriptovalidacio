# Igen szavazók - Email sablon

**Célcsoport:** A T/11922. sz. törvényjavaslatra igennel szavazó képviselők

## Tárgy

Kérdés a T/11922. sz. törvényjavaslatról - kriptoeszköz-validálás

## Üzenet

Tisztelt Képviselők!

A Stop Kriptovalidáció kezdeményezés nevében fordulunk Önökhöz, mint aggódó állampolgárok csoportja, akik a
kriptoeszközökre vonatkozó új szabályozással kapcsolatban szeretnének tisztázó kérdéseket feltenni.

Önök a T/11922. számú törvényjavaslat (2025. évi LXVII. törvény) megszavazásakor igennel szavaztak. A törvény
hatálybalépése óta számos váratlan következmény jelentkezett:

- Több nemzetközi, uniós engedéllyel rendelkező kriptotőzsde elhagyta a magyar piacot
- A "validálás" pontos tartalma továbbra is tisztázatlan az érintett állampolgárok és szolgáltatók számára
- A törvénynek való megfelelés gyakorlatilag lehetetlen, miközben büntetőjogi következményekkel fenyeget

Tisztelettel kérdezzük:

Tekintettel a szabályozás következményeire, hajlandó lenne-e nyilvános állásfoglalást tenni a
https://stopkriptovalidacio.hu oldalon :

- Pontosan mit értenek a "validálás" fogalma alatt,
- miért volt szükség erre a kizárólag magyar sajátosságra az EU-s MiCA-rendelet mellett?
- támogatja-e a törvény módosítását, vagy fenntartja annak jelenlegi formáját?

Szívesen közölnénk álláspontját, és egy ilyen nyilatkozat segítene megérteni az állampolgároknak a törvény támogatásának
indokait vagy azzal kapcsolatos aggályait.

Várjuk megtisztelő válaszukat.

Tisztelettel,

Stop Kriptovalidáció

https://stopkriptovalidacio.hu

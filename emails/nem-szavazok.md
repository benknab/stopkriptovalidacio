# Nem szavazók - Email sablon

**Célcsoport:** A T/11922. sz. törvényjavaslatra nemmel szavazó képviselők

## Tárgy

Kérdés a T/11922. sz. törvényjavaslatról - kriptoeszköz-validálás

## Üzenet

Tisztelt Képviselők!

A Stop Kriptovalidáció kezdeményezés nevében fordulunk Önökhöz, mint aggódó állampolgárok csoportja, akik a
kriptoeszközökre vonatkozó új szabályozással kapcsolatban szeretnének tisztázó kérdéseket feltenni.

Önök a T/11922. számú törvényjavaslat (2025. évi LXVII. törvény) megszavazásakor nemmel szavaztak. A törvény
hatálybalépése óta számos váratlan következmény jelentkezett:

- Több nemzetközi, uniós engedéllyel rendelkező kriptotőzsde elhagyta a magyar piacot
- A "validálás" pontos tartalma továbbra is tisztázatlan az érintett állampolgárok és szolgáltatók számára
- A törvénynek való megfelelés gyakorlatilag lehetetlen, miközben büntetőjogi következményekkel fenyeget

Tekintettel a szabályozás következményeire, tisztelettel kérdezzük: hajlandóak lennének-e nyilvános állásfoglalást tenni
a https://stopkriptovalidacio.hu oldalon, amelyben kifejtik:

- mi a véleményük a jelenlegi helyzetről;
- támogatnák-e írásbeli kérdés benyújtását a Miniszterelnök felé kormányrendelet kiadásáról a törvény végrehajtási
  moratóriumáról;
- támogatnák-e írásbeli kérdés benyújtását az SZTFH elnöke felé a validálás pontos tartalmáról szóló útmutatóról;
- milyen lépéseket terveznek a törvény módosítása érdekében.

Szívesen közölnénk álláspontjukat. Egy ilyen nyilatkozat segítene az állampolgároknak megérteni, hogy milyen konkrét
lépésekre számíthatnak a törvény orvoslása érdekében.

Várjuk megtisztelő válaszukat.

Tisztelettel,

Stop Kriptovalidáció

https://stopkriptovalidacio.hu
